# Til statsministerkontoret

Hei!
Vi er et lag fra Bodø med på First Lego League. Laget vårt heter Mission Possible og vi går i 9.klasse på Hunstad Ungdomsskole.

First Lego League er en kunnskaps og teknologi konkurranse der man forsker og finner innovative løsninger på ulike problemer innenfor ett satt tema, og programmerer roboter til å gjøre ulike oppgaver. I år var temaet å forske på problemer under havet (Submerged): https://www.hjernekraft.org/no/submerged-challenge

Etter Saltens regionale finale, ble vi nominert til Scandinavian Innovation Awards. Det er en konkurranse der vi kan videreutvikle forskningen vår (altså bare forskning). Hvis man vinner, får man midler til å markedsføre løsningen vår: https://www.hjernekraft.org/no/scandinavian-innovation-award

Så vi skal til Oslo den 10. Februar for å konkurrere mot 8 andre lag fra Norge og Sverige.

Problemstillingen vår er; Hvordan kan man endre krabbeteiner slik at de ikke forsøpler og spøkelsesfisker på havbunnen.

Vi har kommet til en løsning der vi bytter ut rammen til krabbeteinen med et miljøvennlig materiale, og tråden rundt med en legering mellom noen metaller eller stoffer som vi ikke har kommet fram til helt ennå. Vi skal også lage en tidslås som gjør at en vegg åpner seg etter en viss tid, slik at krabber som er offer for spøkelsesfiske slipper ut. Dette er noe som vi tror er en veldig god løsning på problemet.
Så spørsmålet vårt til deg er: Hadde det vært mulig at staten kan gjøre det påbudt å bruke miljøvennlige krabbeteiner?

Du lurer kanskje på hvorfor vi lurer på dette. Det er fordi vi har vært i kontakt med en fisker som sier at han velger effektivitet foran miljøvern.

Vennlig hilsen
Alma, Kasper, Sivert og Wilja


