# Mail til forsker
Hei igjen! 

Med prosjektet vårt har vi blitt nominert og kommet videre til Scandinavian Innovation Awards. Det er en forlengelse av forskningsdelen i First Lego League med lag fra hele Skandinavia. Vi har videreutviklet på prosjektet vårt og har funnet ut flere nye ting. Vi vil gjerne høre hva du tenker og om dette kan være en mulig og realistisk ide. 

Vår mer videreutviklet ide er at vi lager en teine av stål som skal være lakkert eller malt. Grunnen til dette er fordi stål er sårbart for oksygen og fuktighet. Det trenger altså beskyttelse for å vare lengre i saltvann. Hvis den ikke har beskyttelse, ruster den fortere enn vår best mulige plan for teinen. Malingen eller lakken hjelper stålet ved at det for den til å ruste saktere. Rust får teinen til å se styggere ut, så vi vil få den til å virke mer fristende for kundene. Det hjelper også for at vi potensielt skal få solgt vårt endelige produkt. 

Nettingen skal være av stål som nevnt, og den skal være cirka 0,16mm tykk. Vi målte tykkelsen på nettingen på en vanlig plastteine og den var cirka 0,16 mm på hver tråd. Det var derfor vi valgte det tallet. Materialet må korrodere, og vi vil at den skal bli helt borte i løpet av 10 år. Grunnen til at vi valgte 10 år er fordi da har vi større utvalg på materialer, samtidig som at det ikke forurenses for mye. Teina skal helst være ubrukelig etter 5-6 år\sesonger. Vi tenkte dette siden folk blir ikke å kjøpe produktet vårt hvis det varer veldig kort. Det er også dårlig for miljøet hvis vi lager for mange. Vi snakket med en fisker og han sa at fiskere generelt velger effektivitet over miljøvern. Målet vårt er å lage en krabbeteine som er effektiv og miljøvennlig. 

Tror du at dette høres ut som en realistisk ide, og er det en mulig ide med de tallene som vi har?
Har du noen tanker om hvordan vi kan forbedre ideen?
Hvor mye materiale tror du vi trenger for å lage en krabbeteine med denne tykkelsen, og hva koster dette å produsere?
